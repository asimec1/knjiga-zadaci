Knjiga "Programiranje Internet aplikacija u PHP jeziku" namijenjena je studentima kako bi im približila osnove i napredne koncepte PHP skriptnog jezika. Fokusirajući se na praktičnu primjenu, knjiga pruža detaljan pregled PHP jezika kroz teorijske aspekte i praktične primjere, uključujući zadatke za svako poglavlje.
Knjiga započinje objašnjenjem uloge internet poslužitelja i programske podrške, naglašavajući važnost PHP jezika u razvoju Internet stranica i aplikacija. U idući m poglavljima objašnjeno je kreiranje i primjena varijabli, uz naglasak na pravilno definiranje i upotrebu. Konstante su također obrađene, s fokusom na stabilnost koda. Uvjetne strukture i polja podataka detaljno su razjašnjeni kroz teoriju i praktične primjere. Petlje su opisane s ciljem njihove efikasne upotrebe, dok poglavlje o funkcijama obuhvaća standardne i korisnički definirane funkcije. Posebna pažnja posvećena je razlikama između lokalnih, globalnih i superglobalnih varijabli te njihovoj ispravnoj primjeni. Knjiga također pokriva napredne teme poput objektno orijentiranog programiranja, pružajući studentima sveobuhvatan uvid u kreiranje složenijih aplikacija. Knjiga završava statistikama korištenja PHP jezika, pružajući uvid u njegovu popularnost u suvremenom razvoju Internet aplikacija. Na kraju svakog poglavlja, zadaci omogućuju studentima da primijene naučeno i dodatno utvrde svoje znanje.
